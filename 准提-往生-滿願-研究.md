準提咒滿九十萬遍，夢到先行成就驗相，即可消滅無量劫造十惡四重五無間罪。
準提咒是佛無問自說，準提咒光是持續不停持誦直到夢到先行成就驗相(吐出黑物)，最終就可以滅無量劫罪的特德是少有的，而且經文沒說需要觀行的配合就可以達到這功效。

施食咒可令非人，部多鬼等皆畏是人，**對現世最重要是可成就具足大力勤進**。

 復言：「阿難！若比丘、比丘尼、優婆塞、優婆夷，**若能常誦此陀羅尼并奉飲食**，即為具足無量功德，命得延長；即成供養百千俱胝如來功德，顏色鮮潔、威德強記；
 一切非人、步多鬼等，夜叉、羅剎，并諸餓鬼，皆畏是人，心不忍見。是人即為成就**具足大力勤進**。」
 



[http://tripitaka.cbeta.org/T21n1314_001]

[http://tripitaka.cbeta.org/T20n1076_001]
七俱胝佛母所說准提陀羅尼經

開府儀同三司特進試鴻臚卿肅國公食邑三千戶賜紫贈司空諡大監正號大廣智大興善寺三藏沙門不空奉　詔譯

[0178c17] 如是我聞。一時薄伽梵。在名稱大城逝多林給孤獨園。與大苾芻眾并諸菩薩。及諸天龍八部前後圍繞。愍念未來薄福惡業眾生。即入准提三摩地。說過去七俱胝佛所說陀羅尼曰。
[0178c22] 娜莫颯多南(引)三藐三沒馱(引)俱(引)胝南(引)怛儞也(二合)他(引)唵者禮主禮准泥娑嚩(二合引)賀(引)
[0179a02] 若有修真言之行出家在家菩薩。**誦持此陀羅尼。滿九十萬遍。無量劫造十惡四重五無間罪**。悉皆消滅。所生之處常遇諸佛菩薩。豐饒財寶常得出家。
若是在家菩薩。修持戒行堅固不退。誦此陀羅尼常生天趣。或於人間常作國王。不墮惡趣親近賢聖。諸天愛敬擁護加持。若營世務無諸災橫。儀容端正言音威肅。心無憂惱。若出家菩薩具諸禁戒。三時念誦依教修行。現生所求出世間悉地定慧現前。證地波羅蜜。圓滿疾證無上正等菩提。
[0179a12] 若誦滿一萬遍。即於夢中見佛菩薩。即吐黑物。其人若罪尤重。誦二萬遍。即夢見諸天室寺舍。或登高山或見上樹。或於大池中澡浴。或見騰空。或見與諸天女娛樂。或見說法或見拔髮剃髮。或食酪飯飲白甘露。或度大海江河。或昇師子座或見菩提樹。或乘船或見沙門。或見居士以白衣黃衣覆頭。或見日月或見童男童女。或上有乳菓樹。或見黑丈夫口中吐火焰。共彼鬪得勝。或見惡馬水牛。欲來牴觸。持誦者或打或叱怖走而去。或食乳粥酪飯。或見蘇摩那花。或見國王。若不見如是境界者。當知此人前世造五無間罪。應更誦滿七十萬遍。即見如上境界。應知罪滅。即成先行。然後依法畫本像。或三時或四時或六時。依法供養求世間出世間悉地。乃至無上菩提皆悉獲得。
