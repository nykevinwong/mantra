# 忉利天宮神通品第一

文殊師利白佛言：『世尊，我已過去久修善根、證無礙智、聞佛所言，即當信受。小果聲聞、天龍八部、及未來世諸眾生等，
雖聞如來誠實之語，必懷疑惑，設使頂受，未免興謗。唯願世尊，廣說地藏菩薩摩訶薩，因地作何行？立何願？而能成就不思議事。』 　　

佛告文殊師利：『譬如三千大千世界所有草木叢林、稻麻竹葦、山石微塵，一物一數，作一恆河；一恆河沙，
一沙一界；一界之內、一塵一劫，一劫之內，所積塵數，盡充為劫，地藏菩薩證十地果位已來，千倍多於上喻。
何況地藏菩薩在聲聞、辟支佛地。 　　

文殊師利，此菩薩威神誓願，不可思議。若未來世，有善男子、善女人，聞是菩薩名字，或讚歎、或瞻禮、或稱名、
或供養，乃至彩畫刻鏤塑漆形像，是人當得百返生於三十三天，永不墮惡道。 　　

無毒合掌，啟菩薩曰：『願聖者却返本處，無至憂憶悲戀。悅帝利罪女，生天以來，經今三日。云承孝順之子，為母設供、
修福，布施覺華定自在王如來塔寺。<b>非唯菩薩之母得脫地獄，應是無間罪人，此日悉得受樂，俱同生訖。</b>』

注: 地藏菩薩未入聖道，還是婆羅門女時，光靠為母設供，修福，布施覺華定自在王如來塔寺。此功德不但領她母親從無間地獄脫出受樂，所有跟她母親在同一地獄的所有一切罪人也脫出受樂!!
地藏菩薩沒念咒，也沒念經。只念佛，供佛，布施如來如來塔寺，就能達到這樣的效果。

# 分身集會品第二

爾時諸世界分身地藏菩薩共復一形，涕淚哀戀，白其佛言：『我從久遠劫來，蒙佛接引，使獲不可思議神力，
具大智慧。我所分身，〔ㄔ＋扁〕滿百千萬億恆河沙世界，每一世界化百千萬億身，每一身度百千萬億人，
令歸敬三寶，永離生死，至涅槃樂。但於佛法中所為善事，一毛一渧，一沙一塵，或毫髮許，我漸度脫，
使獲大利。唯願世尊，不以後世惡業眾生為慮。』

如是三白佛言：『唯願世尊，不以後世惡業眾生為慮。』

爾時佛讚地藏菩薩言：『善哉！善哉！吾助汝喜。汝能成就久遠劫來 ，發弘誓願，廣度將畢，即證菩提。』


# 觀眾生業緣品第三

爾時地藏菩薩白聖母言：『南閻浮提，罪報名號如是：若有眾生，不孝父母，或至殺害，當墮無間地獄，
千萬億劫，求出無期。若有眾生出佛身血，毀謗三寶，不敬尊經，亦當墮於無間地獄，千萬億劫，求出無期。
若有眾生侵損常住，玷污僧尼，或伽藍內恣行淫欲，或殺或害，如是等輩，當墮無間地獄，千萬億劫，求出無期。
若有眾生，偽作沙門，心非沙門，破用常住，欺誑白衣，違背戒律，種種造惡，如是等輩，當墮無間地獄，千萬億劫，
求出無期。若有眾生，偷竊常住財物穀米，飲食衣服，乃至一物不與取者，當墮無間地獄，千萬億劫，求出無期。』

地藏菩薩白聖母言：『無間地獄粗說如是。若廣說地獄罪器等名，及諸苦事，一劫之中，求說不盡。』


# 閻浮眾生業感品第四

爾時地藏菩薩摩訶薩白佛言：『世尊，我承佛如來威神力故，〔ㄔ＋扁〕百千萬億世界，分是身形，
救拔一切業報眾生。若非如來大慈力故，即不能作如是變化。我今又蒙佛付囑，至阿逸多成佛已來，
六道眾生，遣令度脫。唯然世尊，願不有慮。』 　　

佛告定自在王：『爾時羅漢福度光目者，即無盡意菩薩是。光目母者，即解脫菩薩是。光目女者，即地藏菩薩是。
過去久遠劫中，如是慈愍，發恆河沙願，廣度眾生。未來世中，若有男子女人，不行善者，行惡者，乃至不信因果者，
邪淫妄語者，兩舌惡口者，毀謗大乘者，如是諸業眾生，必墮惡趣。若遇善知識，勸令一彈指間，歸依地藏菩薩，
是諸眾生，即得解脫三惡道報。若能志心歸敬及瞻禮讚歎，香華衣服，種種珍寶，或復飲食，如是奉事者，
未來百千萬億劫中，常在諸天受勝妙樂。若天福盡，下生人間，猶百千劫常為帝王，能憶宿命因果本末。』

『定自在王。如是地藏菩薩有如此不可思議大威神力，廣利眾生。汝等諸菩薩當記是經，廣宣流布。』

# 地獄名號品第五


地藏菩薩告普賢菩薩言：『仁者，此者皆是南閻浮提行惡眾生，業感如是。業力甚大，能敵須彌，能深巨海，能障聖道。是故眾生莫輕小惡，以為無罪，死後有報，纖毫受之。父子至親，歧路各別，縱然相逢，無肯代受。我今承佛威力，略說地獄罪報之事，唯願仁者暫聽是言。』

普賢答言：『吾已久知三惡道報，望仁者說，令後世末法一切惡行眾生，聞仁者說，使令歸佛。』

地藏白言：『仁者，地獄罪報，其事如是。

或有地獄，取罪人舌，使牛耕之。
或有地獄，取罪人心，夜叉食之。
或有地獄，鑊湯盛沸，煮罪人身。
或有地獄，赤燒銅柱，使罪人抱。
或有地獄，使諸火燒，趁及罪人。
或有地獄，一向寒冰。 或有地獄，無限糞尿。
或有地獄，純飛[金*疾]鑗。 或有地獄，多攢火槍。
或有地獄，唯撞胸背。 或有地獄，但燒手足。
或有地獄，盤絞鐵蛇。 或有地獄，驅逐鐵狗。
或有地獄，盡駕鐵騾。
仁者，如是等報，各各獄中，有百千種業道之器，無非是銅是鐵，是石是火，此四種物，眾業行感。若廣說地獄罪報等事，
一一獄中更有百千種苦楚，何況多獄。我今承佛威神及仁者問，略說如是。若廣解說，窮劫不盡。』 

# 如來讚歎品第六

佛告普廣菩薩：『復次，普廣..若未來世眾生..
能於是十齋日，對佛菩薩諸賢聖像前，讀是經一遍，東西南北百由旬內，無諸災難。 　　
當此居家，若長若幼，現在未來百千歲中，永離惡趣，能於十齋日每轉一遍，現世令此居家無諸橫病，
衣食豐溢。是故普廣，當知地藏菩薩有如是等不可說，百千萬億大威神力利益之事。閻浮眾生，
於此大士有大因緣；是諸眾生，聞菩薩名，見菩薩像，乃至聞是經三字五字，或一偈一句者，
現在殊妙安樂，未來之世，百千萬生，常得端正，生尊貴家。』


# 利益存亡品第七

地藏菩薩摩訶薩白佛言:
...
『世尊，我觀閻浮眾生，但能於諸佛教中，乃至善事，一毛一渧，一沙一塵，如是利益悉皆自得。』
...
地藏答言：『長者，我今為未來現在一切眾生，承佛威力，略說是事。長者，未來現在諸眾生等，臨命終日，
得聞一佛名、一菩薩名、一辟支佛名，不問有罪無罪，悉得解脫。

# 閻羅王眾讚歎品第八

佛告閻羅天子
『是故地藏菩薩具大慈悲，救拔罪苦眾生，生人天中，令受妙樂。是諸罪眾，知業道苦，脫得出離，永不再歷。如迷路人，誤入險道，
遇善知識引接令出，永不復入。逢見他人，復勸莫入。自言因是迷故，得解脫竟，更不復入。若再履踐，猶尚迷誤，不覺舊曾所落險道，
或致失命。如墮惡趣，地藏菩薩方便力故，使令解脫，生人天中。旋又再入，若業結重，永處地獄，無解脫時。』

佛讚鬼王：『善哉善哉。汝等及與閻羅，能如是擁護善男女等，吾亦告梵王帝釋，令衛護汝。』
說是語時，會中有一鬼王，名曰主命，白佛言
『世尊，一切眾生臨命終時，若得聞一佛名，一菩薩名，或大乘經典一句一偈，
我觀如是輩人，除五無間殺害之罪，小小惡業合墮惡趣者尋即解脫。』

佛告地藏菩薩：『是大鬼王主命者，已曾經百千生作大鬼王，於生死中擁護眾生。是大士慈悲願故，現大鬼身，實非鬼也；
卻後過一百七十劫當得成佛，號曰「無相如來」，劫名「安樂」，世界名「淨住」，其佛壽命不可計劫。地藏，是大鬼王，其事如是不可思議，
所度人天亦不可限量。』

# 稱佛名號品第九

爾時地藏菩薩摩訶薩白佛言：『世尊，我今為未來眾生演利益事，於生死中，得大利益，唯願世尊聽我說之。』

無邊身如來,寶性如來,波頭摩勝如來,獅子吼如來,拘留孫佛,毗婆尸,寶勝如來,寶相如來, 袈裟幢如來,大通山王如來
淨月佛、山王佛、智勝佛、淨名王佛、智成就佛、無上佛、妙聲佛、滿月佛、月面佛
世尊，現在未來一切眾生，若天若人，若男若女，但念得一佛名號，功德無量，何況多名﹗』
是眾生等，生時死時，自得大利，終不墮惡道。..
是五無間罪，雖至極重，動經億劫，了不得出，承斯臨命終時，他人為其稱念佛名，於是罪中，亦漸銷滅；何況眾生自稱自念，獲福無量，滅無量罪。』

# 校量布施功德緣品第十
佛告地藏菩薩:『復次，地藏﹗未來世中，若有善男子善女人，於佛法中所種善根，或布施供養，或修補塔寺，或裝理經典，乃至一毛一塵，
一沙一渧；如是善事，但能迴向法界，是人功德，百千生中受上妙樂。
如但迴向自家眷屬，或自身利益，如是之果，即三生受樂，捨一得萬報。是故地藏，布施因緣，其事如是。』 

# 地神護法品第十一
爾時堅牢地神白佛言：『...世尊，是地藏菩薩，於閻浮提，有大因緣，如文殊、普賢、觀音、彌勒，亦化百千身形，
度於六道，其願尚有畢竟；是地藏菩薩教化六道一切眾生，所發誓願劫數，如千百億恆河沙。』

佛告堅牢地神：『..
非但汝獨護是人故，亦有釋梵眷屬，諸天眷屬，擁護是人。何故得如是聖賢擁護，皆由瞻禮地藏形像及轉讀是本願經故，
自然畢竟出離苦海，證涅槃樂。以是之故得大擁護。』 　　

# 見聞利益品第十二

佛告觀世音菩薩：『未來現在諸世界中，有天人受天福盡，有五衰相現，或有墮於惡道之者；如是天人若男若女，當現相時，
或見地藏菩薩形像，或聞地藏菩薩名，一瞻一禮。是諸天人，轉增天福，受大快樂，永不墮三惡道報；何況見聞菩薩，
以諸香華，衣服、飲食、寶貝、瓔珞，布施供養，所獲功德福利，無量無邊。』

『復次觀世音：若未來現在諸世界中，六道眾生臨命終時，得聞地藏菩薩名，一聲歷耳根者。是諸眾生，永不歷三惡道苦；

..
「復次，觀世音！若未來世，有善男子、善女人，欲求現在未來百千萬億等願、百千萬億等事，但當歸依、瞻禮、供養、
讚歎地藏菩薩形像，如是所願所求，悉皆成就。復願地藏菩薩，具大慈悲，永擁護我，是人於睡夢中，即得菩薩摩頂授記。


# 囑累人天品第十三

爾時世尊舉金色臂，又摩地藏菩薩摩訶薩頂，而作是言:
『...地藏！地藏！記吾今日在忉利天中，於百千萬億不可說不可說一切諸佛菩薩，
天龍八部，大會之中，再以人天諸眾生等，未出三界在火宅中者，付囑於汝，無令是諸眾生，
墮惡趣中，一日一夜，何況更落五無間及阿鼻地獄，動經千萬億劫無有出期。』
...
爾時地藏菩薩摩訶薩胡跪合掌白佛言：『世尊，唯願世尊不以為慮。未來世中，
若有善男子善女人，於佛法中一念恭敬，我亦百千方便，度脫是人，於生死中速得解脫；
何況聞諸善事，念念修行，自然於無上道永不退轉。』
...

『復次虛空藏菩薩，若現在未來，天龍鬼神，聞地藏名，禮地藏形，或聞地藏本願事行，讚歎瞻禮，得七種利益：

一者、速超聖地， 二者、惡業銷滅，
三者、諸佛護臨， 四者、菩提不退，
五者、增長本力， 六者、宿命皆通，
七者、畢竟成佛。』
